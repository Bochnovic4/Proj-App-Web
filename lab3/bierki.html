<!DOCTYPE html>
<HTML>
    <head>
        <link rel="stylesheet" href="style.css">
        <meta http-equiv="Content-type" content="text/html; charset=UTF-8" />
        <meta http-equiv="Content-Language" content="pl" />
        <meta name="Author" content="Łukasz Bochno" />
        <title>Moje hobby to szachy.</title>
    </head>
    <body class="sub">
        <table>
            <tr>
                <td><a href="menu.html">Menu</a></td>
                <td><a href="kontakt.html">Kontakt</a></td>
                <td><a href="bierki.html">Bierki</a></td>
                <td><a href="zasady.html">Zasady</a></td>
                <td><a href="historia.html">Historia szachów</a></td>
                <td><a href="fen.html">Notacja Fen</a></td>
            </tr>
        </table>
        <div>
        <h2>Bierki</h2>
        
            <p>Przeciwnicy dysponują zestawami bierek w odmiennych kolorach. W skład każdego z nich wchodzi szesnaście bierek: król, hetman (potocznie zwany też <i>damą</i>, <i>damką</i>, <i>królową</i> lub <i>królówką</i>), dwa gońce (z niemieckiego nazywane czasami <i>lauframi</i>), dwa skoczki (zwane też popularnie <i>końmi</i> lub <i>konikami</i>), dwie wieże oraz osiem pionów (<i>pionków</i>).
            </p>
        
            <p>Wartość figur szachowych może być absolutna lub względna. Przy założeniu, że wartość absolutna piona wynosi 1, względne wartości statyczne figur przedstawiają się następująco
           </p>
        
            <ul><li>hetman – 9 (według niektórych autorów 9,5 lub 10) punktów</li>
            
                <li>wieża – 5 punktów</li>
            
                <li>goniec – 3 punkty</li>
            
                <li>skoczek – 3 punkty</li>
            
                <li>król – nie ma przypisanej wartości ze względu na to, że nie można go wymienić, ale jego siłę szacuje się na około 4 punktów (od 3,5 do 5
                
                    <p>W konkretnej sytuacji na szachownicy wartość względna jest ważniejsza od wartości absolutnej. Wynika to z tego, że w określonych przypadkach figury mogą mieć różne wartości, na przykład w pozycjach o charakterze zamkniętym wartość skoczka przewyższa wartość gońca i odwrotnie – w pozycjach otwartych wartość gońca jest większa niż skoczka (a tym bardziej pary gońców nad parą skoczków). Podobnie dochodzący do pola przemiany pion może mieć wartość o wiele wyższą niż 1 punkt.
                    </p>
                
                    <p>Jeśli jeden z graczy ma figury o sumarycznej wartości punktowej większej niż drugi, jest to podstawą do stwierdzenia, że ma przewagę materialną. Jednak nie zawsze musi ona przesądzać o wygranej – czasami decyduje przewaga pozycyjna. Debata nad wartością skoczków i gońców (dotycząca też kolorów pól, po których poruszają się gońce) również jest natury pozycyjnej i nie ma sensu bez odniesienia do konkretnej sytuacji na szachownicy. Z kolei dwie wieże mają przewagę nad hetmanem, mimo że gra tym ostatnim jest z reguły łatwiejsza.
                    </p>
                
                    <p>Wartości punktowe poszczególnych figur mają charakter umowny i zależą od konkretnej pozycji na szachownicy. Są jednak dobrą wskazówką dla początkujących szachistów, zwłaszcza przy podejmowaniu decyzji o wymianie figur. Wówczas w oparciu o wartości punktowe poszczególnych figur mogą oni stosować następujące reguły:
                    </p>
                
                    <ul>
                        <li>Przy przewadze materialnej powinno dążyć się do uproszczenia pozycji (poprzez wymianę figur), sprowadzając grę do końcówki.
                        </li>
                    
                        <li>Wartość punktowa pionka rośnie wraz ze zbliżaniem się do pola przemiany (patrz rozdział „Reguły”).</li>
                    
                        <li>Wartość skoczka zależy od charakteru pozycji: w zamkniętych pozycjach skoczek (3,4) ma przewagę nad gońcem (3), natomiast w otwartych pozycjach na odwrót (skoczek 1,7, goniec 3); wszystko zależy od konkretnego ustawienia figur na szachownicy.</li>
                    
                        <li>Siła bojowa króla rośnie wraz ze zmniejszaniem się liczby figur na szachownicy: jest on wtedy znacznie mniej narażony na atak matowy przeciwnika, dzięki czemu może stać się aktywną bierką.</li>
                    </ul>
                </li>
            </ul>
            </div>
    </body>
</HTML>